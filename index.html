<!doctype html>
<html><head>
<meta charset="utf-8">

<title>岳阳楼记</title>
<style type="text/css">
body{
	text-align: center;
	font-family: "微软雅黑";
	font-size:  12px;
	color: black;
	line-height:30px
	}
div{
    width: 1000px;
    border: 2px solid green;
    padding: 20px;
    margin: 50px;
}
</style>
<link href="岳阳楼.css" rel="stylesheet" type="text/css">

</head>

<body>
<br>
<br>
<br>

<div class="p">
<a class="q"><strong>岳阳楼记</strong></a><br>
<a class="w"><strong>范仲淹</strong></a>
<p>
<span class="e">庆历四年春， 滕子京谪守巴陵郡。</span><br>
<span class="r"><i>越明年， 政通人和， 百废具兴。 乃重修岳阳楼， 增其旧制， 刻唐贤今人诗赋于其上。 属予作文以记之。</i></span><br>
<span class="t"><i>予观夫巴陵胜状， 在洞庭一湖。 衔远山， 吞长江， 浩浩汤汤， 横无际涯； 朝晖夕阴， 气象万千。 此则岳阳楼之大观也，</i></span><br>
<span class="y"><i>前人之述备矣。 然则北通巫峡， 南极潇湘， 迁客骚人， 多会于此， 览物之情， 得无异乎？</i></span><br>
<span class="a">若夫淫雨霏霏， 连月不开， 阴风怒号， 浊浪排空； 日星隐曜， 山岳潜形； 商旅不行， 樯倾楫摧； 薄暮冥冥， 虎啸猿啼。</span><br>
<span class="s">登斯楼也， 则有去国怀乡， 忧谗畏讥， 满目萧然， 感极而悲者矣。
至若春和景明， 波澜不惊， 上下天光， 一碧万顷； 沙鸥翔集， 锦鳞游泳； 岸芷汀兰， 郁郁青青。 而或长烟一空， 皓月千里， 浮光跃金， 静影沉璧， 渔歌互答， 此乐何极！ </span><br>
<span class="d"><i>登斯楼也， 则有心旷神怡， 宠辱偕忘， 把酒临风， 其喜洋洋者矣。嗟夫！ 予尝求古仁人之心， 或异二者之为， 何哉？</i></span><br>
<span class="f">不以物喜， 不以己悲； 居庙堂之高则忧其民； 处江湖之远则忧其君。</span><br>
<span class="z">是进亦忧， 退亦忧。 然则何时而乐耶？ 其必曰 “先天下之忧而忧， 后天下之乐而乐” 乎。 噫！ 微斯人， 吾谁与归？</span><br>

<span class="x"><i>时六年九月十五日。</i></span>
</p>
</div>
</body>
</html>
